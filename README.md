# Studio Monitor
Το σχολείο μας διαθέτει στον Α’ όροφο του κτιρίου 11 δωμάτια (Studio) τα οποία χρησιμοποιούνται για τα ατομικά μουσικά μαθήματα και την εξάσκηση των μαθητών στη χρήση των μουσικών οργάνων που έχουν επιλέξει. <br />
Το πλάνο μας είναι να διευκολύνουμε τη χρήση τους  τόσο από τους εκπαιδευτικούς και τους μαθητές, όσο και από τους εφημερεύοντες/καθαριστές, φροντίζοντας παράλληλα τον εύκολο έλεγχό τους για εξοικονόμηση ενέργειας.
## Περιγραφή
Ένα microbit τοποθετημένο έξω από την πόρτα κάθε studio θα ελέγχει κατά πόσο το παράθυρο είναι ανοικτό ή κλειστό, καθώς και αν το φως είναι αναμμένο ή όχι. Επιπρόσθετα, ένας αισθητήρας θερμοκρασίας θα μας επιτρέπει να ανιχνεύουμε αν κάποιο θερμαντικό σώμα έχει ξεχαστεί αναμμένο μετά τη λήξη των μαθημάτων.<br />
Προαιρετικά, με τη βοήθεια αισθητήρα μαγνητικού πεδίου (hall effect sensor) θα αντιλαμβανόμαστε επιπλέον και το αν η πόρτα είναι κλειδωμένη ή ξεκλείδωτη.<br /> 
Όλες οι παραπάνω πληροφορίες θα μεταδίδονται ασύρματα (RF Radio) από τα Microbit-πομπούς σε ένα Microbit-δέκτη που θα βρίσκεται στη σκάλα που οδηγεί στον Α’ όροφο. Επειδή τα 11 δωμάτια εκτείνονται σε μια μεγάλη απόσταση, ένα microbit θα λειτουργεί ως αναμεταδότης του σήματος για τα πιο απομακρυσμένα.<br />
Το microbit-δέκτης θα εμφανίζει σε μια συστοιχία από LEDs την αναλυτική πληροφορία ανά στούντιο, δηλαδή την κατάσταση του παραθύρου και  του φωτός. Εφόσον χρησιμοποιηθούν RGB LEDs θα είναι δυνατή η ενημέρωση και για τη θερμοκρασία και για την κατάσταση της πόρτας χρησιμοποιώντας διαφορετικούς χρωματισμούς. <br />
Επειδή τα παραπάνω συνιστούν μια ουσιαστική διευκόλυνση στην καθημερινότητα του σχολείου μας, ενώ παράλληλα επιτρέπουν τον έλεγχο άσκοπης κατανάλωσης ενέργειας (φώτα, παράθυρα, θερμαντικά σώματα) σκοπός μας είναι να τοποθετηθούν άμεσα 2 microbit-πομποί ενδεικτικά σε 2 studio, ενώ το τρίτο microbit-δέκτης θα εμφανίζει τις πληροφορίες. <br />
Μετά από μια περίοδο δοκιμαστικής λειτουργίας και εφόσον όλα λειτουργούν ομαλά, θα επιχειρήσουμε να βρούμε χρηματοδότηση για τον εξοπλισμό και των 11 δωματίων. 

## Υλικό ανά studio
- 1x microbit (20 €)
- 1x αισθητήρας θερμοκρασίας TMP36 (3 €) 
- 1x Photo Resistor (0.5 €)
- 1x magnetic reed sensor (3 €)
- 10m 2x0.8mm καλώδιο (3 €)
- 1x edge connector (5 €)
- 1x mini breadboard (4 €)
- 1x τροφοδοτικό microUSB 5 Volt (5 €), αλλά μπορεί να χρησιμοποιηθεί οποιοσδήποτε φορτιστής τηλεφώνου (-5 €)
- 1x κουτί τοποθέτησης - στήριξης στον τοίχο (3 €)
**Συνολικό κόστος ανά studio**: ~ 45 €

## Υλικό για τον δέκτη
- 1x microbit (20 €)
- 1x τροφοδοτικό microUSB 5 Volt (5 €), , αλλά μπορεί να χρησιμοποιηθεί οποιοσδήποτε φορτιστής τηλεφώνου (-5 €)
- 1x Neopixel ring ή strip WS2812B με τουλάχιστον 22 LED (10 €)
**Συνολικό κόστος ανά studio**: ~ 35 €

Λογισμικό ανάπτυξης
Micropython (MU Editor)
